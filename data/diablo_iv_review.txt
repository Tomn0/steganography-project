Nie mogę pozbyć się wrażenia, że Diablo 4 to gra ostatniej szansy dla Blizzarda. Po tym, co firma ta odstawiała przez ostatnie lata – 
piekielnie potrzebowała sukcesu. I wreszcie go ma. Wreszcie gigantowi coś się udało, i to mimo faktu, że przed nazwą „Blizzard” wciąż 
widnieje miano „Activision”. Zaprawdę, nastał czas cudów i paradoksów, czas ostateczny. Ale i samo Diablo 4 jest jednocześnie cudem i 
paradoksem. 

To produkcja cierpiąca na rozdwojenie jaźni i kryzys tożsamości. Jednocześnie to chyba najlepszy hack’n’slash, w jaki grałem. 
To spełnienie obietnic z poprzednich części i wiele, wiele więcej – oraz oczywiście problemy, których nie dało się uniknąć przy tak 
gigantycznym dziele. Mój ideał, jeśli tylko zignoruję strukturę sieciową. Ale wiecie co? Wcale nie jestem zaskoczony. Żadne Diablo, 
poza „jedynką”, nie zaczynało bez problemów.
